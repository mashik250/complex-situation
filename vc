বেগম রোকেয়া বিশ্ববিদ্যালয়ে বইমেলায় ঘুরতে আসা রংপুর ক্যান্টনমেন্ট পাবলিক স্কুল ও কলেজের এক শিক্ষার্থী এবং তার বান্ধবীকে জিম্মি করে চাঁদা আদায়ের অভিযোগ উঠেছে বিশ্ববিদ্যালয় শাখা ছাত্রদল কর্মী ও তার সহযোগীদের বিরুদ্ধে। এ ঘটনায় বিশ্ববিদ্যালয় পুলিশ ফাঁড়ির মাধ্যমে রংপুর মেট্রোপলিটন পুলিশের তাজহাট থানায় লিখিত অভিযোগ দিয়েছেন ভুক্তভোগী শিক্ষার্থী। সেইসঙ্গে মোবাইল ব্যাংকিংয়ের মাধ্যমে চাঁদা আদায় সংক্রান্ত স্ক্রিনশট থানায় জমা দিয়েছেন তিনি।

মঙ্গলবার (১৮ ফেব্রুয়ারি) রাত সাড়ে ৮টার দিকে বিশ্ববিদ্যালয়ের ভিসি রোডে চাঁদা আদায়ের ঘটনা ঘটে। বিশ্ববিদ্যালয়ের ১৩তম ব্যাচের ভূগোল ও পরিবেশ বিজ্ঞান বিভাগের শিক্ষার্থী ও ছাত্রদল কর্মী ছামিউল ইসলামসহ পাঁচ জনের বিরুদ্ধে চাঁদাবাজির এ অভিযোগ করেছেন কলেজশিক্ষার্থী।
