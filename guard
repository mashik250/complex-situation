ফেনীর পরশুরামের নিজকালিকাপুর সীমান্তে বর্ডার গার্ড বাংলাদেশের (বিজিবি) আপত্তির মুখে অস্থায়ী পোস্ট স্থাপন থেকে সরে এসেছে ভারতীয় সীমান্তরক্ষী বাহিনী (বিএসএফ)। ওই এলাকায় বাংলাদেশের অভ্যন্তরে মুহুরী নদীতে বল্লারমুখার বেড়িবাঁধ সংস্কারের কাজ চলছে। 

বিজিবির সংশ্লিষ্ট কর্মকর্তার সঙ্গে কথা বলে জানা গেছে, গত সোমবার রাতে সীমান্তে লাগানো বাতি বন্ধ করে বালুর বস্তা দিয়ে তিনটি অস্থায়ী পোস্ট স্থাপনের কাজ শুরু করে বিএসএফ। তবে বিজিবির মৌখিক প্রতিবাদের মুখে সেসব আবার সরিয়ে নেওয়া হয়।
